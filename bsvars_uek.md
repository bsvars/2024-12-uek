Tomasz Woźniak

Specjalizuje się w ekonometrii i rozwijaniu nowych metod badań makroekonometrtycznych skupiając się na wielowymiarowych bayesowskich dynamicznych modelach strukturalnych. Tomasz jest absolwentem Informatyki i Ekonometrii na Uniwersytecie Ekonomicznym w Krakowie i Ekonomii na Europejskim Instytucie Uniwersyteckim. Od 2011 roku jest wykładowcą na wydziale Ekonomii Uniwersytetu w Melbourne z doświadczeniem w badaniach naukowych, szerokim portfelem nauczania akademickiego oraz współpracą z organizacjami międzynarodowymi i bankami centralnymi. Jest organizatorem wielu konferencji, w tym corocznej konferencji Melbourne Bayesian Econometrics Workshop oraz European Seminar in Bayesian Economertics odbywającej się w Melbourne w 2025 r. Więcej informacji na profilu: <https://github.com/donotdespair>

Prezentacja

Tytuł: Wielowymiarowe bayesowskie dynamiczne modele strukturalne z paczek bsvars i bsvarSIGNs dla R

Podsumowanie: Prezentacja skupi się na przedstawieniu bayesowskich strukturalnych wektorowych modeli autoregresji zaimplementowanych w paczkach bsvars i bsvarSIGNs dla R. Zaprzentowane zostaną:

-   właściwości danych, które te modele wyłapują,

-   zastosowanie modeli w ocenie efektów polityki pienieżnej i fiskalnej,

-   problem ich identyfikacji, oraz

-   bayesowskiej estymacji.

Więcej informacji o paczkach na stronie: <https://bsvars.org/>.

Warsztaty

Tytuł: Reprodukowalne skrypty dla modelowania makroekonometrycznego używając paczek bsvars i bsvarSIGNs w R

Podsumowanie: Warsztaty skupią sią na podstawowych właściwościach i funkcjonalnościach paczek bsvars i bsvarSIGNs dla bayesowskiej analizy strukturalnych wektorowych modeli autoregresji zaimplementowanych w paczkach bsvars i bsvarSIGNs dla R. Zaprzentowane zostaną:

-   podstawowe skrypty dla specyfikacji i estymacji modeli,

-   obliczanie i wizualizacja interpretowalnych wartości,

-   reprodukowalne skrypty dla analiz empirycznych.

Uczestnicy warsztatów są proszeni o zainstalowanie paczek bsvars i bsvarSIGNs w R i zweryfikowanie ich poprawnej instalacji poprzez egzekucje kodu z przykładów z dokumentacji. Więcej informacji o paczkach na stronie: <https://bsvars.org/>.

Plan dnia

Tomaszu,

Jerzemu udało się zdobyć odpowiednią salę na Twoje warsztaty ze studentami, więc obecnie plan Twojej wizyty mógłby wyglądać następująco:

9:00 – Zapraszamy Cię wraz z Małżonką na kawę do mojego gabinetu w pawilonie F, piętro V, pokój 506. Mam nadzieję na obecność Dyrektora naszego Instytutu Prof. Beaty Ciałowicz, Jerzego, Jacka, Justyny i Łukasza.

9:45 – Twój odczyt (bardzo proszę o podanie jego tytułu) w pawilonie F, sali 008 dla grupy zainteresowanych pracowników Katedry Matematyki oraz niektórych innych katedr (bez udziału studentów).

11:30 – Prowadzone przez Ciebie warsztaty (także prosimy o podanie tytułu) w pawilonie A, sali 09 dla grupy zainteresowanych studentów (szczegóły dogrywa Jerzy).

Może dobrze byłoby także, abyś podesłał nam streszczenie obu swoich wystąpień. Moglibyśmy je udostępnić uczestnikom obu spotkać.

14:00 – Lunch w pobliskiej restauracji MARGIT (5 minut spaceru od naszego kampusu). Liczymy na obecność Twoją wraz z Małżonką, a lista pozostałych uczestników jest w trakcie ustalania. Niestety ja sama mogę uczestniczyć w tym punkcie programu już tylko duchem, bo ciało musi o tej porze prowadzić zajęcia na Uniwersytecie Jagiellońskim.

Jeśli masz jakieś pytania, komentarze, propozycje czy sugestie, to bardzo prosimy o ich przekazanie.

Bardzo się cieszymy na Twoją wizytę i wiele sobie po niej obiecujemy.

Serdecznie pozdrawiam

Ania
